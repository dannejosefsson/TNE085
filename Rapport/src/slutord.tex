\section{Slutord}
Vi i projektgruppen är nöjda med det resultat som vi har nått men är medvetna om
att det finns mycket att förbättra. Vi tycker kursen har varit bra, då den har
gett oss möjligheten att förbättra våra färdigheter inom elektronik inom ett
projekt som för oss varit både roligt och intressant. Vi hoppas att kursen även
i framtiden tillåter studenterna att fritt välja projekt, då vi tror att
projektet blir mer lärorikt när man får arbeta med ett projekt som man själv
valt utifrån intresse.

Vi tror att svävaren som den är idag är en bra plattform som andra ED studenter
kan bygga vidare på i kommande års CDIO-projekt. Vi hoppas att den resulterande
svävaren kommer leva kvar inom ED så som den tidigare svävaren (framtagen 2008 i
deras robotkurs) har gjort. Om kommande års studenter inte vill bygga direkt på
denna svävare hoppas vi att de antar utmaningen och skapar en egen svävare och
testar sin egna design. Vi önskar kommande års studenter lycka till i deras
CDIO-projekt, oavsett om de väljer att bygga vidare på vår plattform, skapa en
egen svävare eller göra något helt annat och hoppas att deras projekt blir lika
roligt och lärorikt som vårt.
